# Proces en ontwerpkeuzes

## Voices
Voice 1 is de interviewer. Hij klinkt streng en bijna als een robot. Daarom heb ik ervoor gekozen om zijn tekst een groene kleur te geven met groen licht eronder. Zo krijgt het de look van een retro computer. Verder heb ik voor deze stem het font Brenner slab gebruikt omdat deze hier het beste bij paste doordat deze er wat blokkerig uitziet.

Voice 2 is officer K. Deze tekst heb ik zo simpel mogelijk gehouden. Zijn stem klikt over het algemeen een beetje monotoon en heeft niet veel emotie. Daarom heb ik gekozen voor het font Brenner Sans in het wit.
Verder zien we vanaf 1 min 9 sec dat officer K. de woorden 'within cells interlinked' 3 keer herhaalt. Deze tekst heb ik dan ook drie keer onder elkaar in beeld laten verschijnen.

Voice 3 is een cop die lang loopt. Hij schelt officer K. uit op een agressieve manier, maar hij schreeuwt niet. Omdat het agressief klinkt, heb ik de letters rood gemaakt. Omdat zijn stem niet zo hard klinkt en omdat hij bijna fluistert heb ik de lettergrootte kleiner gemaakt.

Voice 4 is de interviewer. Hier praat de interviewer heel rustig en zakelijk. Ik heb de letters daarom zwart gemaakt en heb gekozen voor een wat zakelijkere font.

Voice 5 is ook de interviewer. Hier heeft zijn de stem echter een gehaast gevoel. Daarom wilde ik de stem ook een andere styling geven. Ik heb dezelfde font gebruikt als bij stem 1, alleen heb ik de kleur veranderd naar een blauw/turquoise kleur. Deze heb ik gekozen omdat die ook terug te zien is op de schermen in de scene en omdat het ook weer klinkt als een computer/robot stem.

## Sounds
0 sec: spannend geluid. Hiervoor heb ik het beeld laten bewegen.

9 sec: alarm. Hiervoor heb ik ingezoomd op het beeld en de achtergrond een rode kleur gegeven.

12 sec: sirene. Het geluid klinkt als een sirene, daarom heb ik de kleuren van het licht van een politie sirene nagebootst op de achtergrond.

15 en 16 sec: machine geluiden. Deze geluiden heb ik voorgegeven door het beeld snel in en uit te zoomen en daarna te wiebelen. Op sec 24 & 25 en 31 & 32 hoor je precies hetzelfde geluid, dus heb ik precies hetzelfde gedaan.

33 sec: piep geluid. Vanaf 33 seconde hoor je een piepgeluid dat steeds harder en hoger klinkt. Hiervoor heb ik het beeld laten bewegen. Het begint met een kleine en langzame beweging. Naarmate het piepgeluid harder en hoger wordt, beweegt het beeld meer en sneller.

1 min 26 sec: spanning geluid. Dit heb ik weergegeven door het beeld langzaam te laten vergroten tot het moment dat de spanning en het geluid stopt.

## Achtergronden
De achtergrondkleur van de pagina heb mee laten veranderen met het beeld om zo de sfeer van de scenes te benadrukken.

## Bronnen
How To Create a Glowing Text. (z.d.). W3schools. Geraadpleegd op 29 april 2022, van https://www.w3schools.com/howto/howto_css_glowing_text.aspHow To Shake an Image. (z.d.-a). W3schools. Geraadpleegd op 29 april 2022, van https://www.w3schools.com/howto/howto_css_shake_image.aspHow To Shake an Image. (z.d.-b). W3schools. Geraadpleegd op 29 april 2022, van https://www.w3schools.com/howto/howto_css_shake_image.asppulsate. (z.d.). animista. Geraadpleegd op 29 april 2022, van https://animista.net/play/attention/pulsatescale-up. (z.d.). animista. Geraadpleegd op 29 april 2022, van https://animista.net/play/basic/scale-uptransform - CSS: Cascading Style Sheets | MDN. (2022, 5 april). Developer.Mozilla. Geraadpleegd op 29 april 2022, van https://developer.mozilla.org/en-US/docs/Web/CSS/transformvibrate. (z.d.). animista. Geraadpleegd op 29 april 2022, van https://animista.net/play/attention/vibratevibrate-1. (z.d.). animista. Geraadpleegd op 29 april 2022, van https://animista.net/play/attention/vibrate/vibrate-1wobble. (z.d.). animista. Geraadpleegd op 29 april 2022, van https://animista.net/play/attention/wobble

<!-- # Web Typography, 2020/2021

Als je doof bent, of als je om een andere reden geen geluid kunt horen, dan mis je veel informatie als je een film kijkt. Knisperende voetstappen, langzaam aanzwellende muziek, nerveus getik op een deur, je hoort het natuurlijk allemaal niet. Nu bestaat er zoiets als *closed caption*, wat een type ondertiteling is waarbij ook dingen als omgevingsgeluiden en de muziek beschreven worden. Hierdoor krijgt een kijker die informatie wel binnen.

Alleen wordt die auditieve informatie nogal neutraal beschreven. Het geluid van huilend persoon zou bijvoorbeeld beschreven kunnen worden als *snikgeluid op de achtergrond*. En iemand die lacht zou geschreven kunnen worden als *iemand lacht.* Heel neutraal, bijna zakelijk, en bovendien allebei in precies hetzelfde neutrale lettertype. Terwijl het toch echt over twee heel verschillende emoties gaat. 

Dat kan visueel sterker. 

En dat gaan jullie doen.

## Leerdoelen

- Je kan de kennis over vormgeving die je hebt opgedaan tijdens de minor technisch toepassen met behulp van CSS
- Je kan verborgen nuance uit een audiotrack overtuigend vertalen naar visuele (typografische) beelden
- Je kan je typografische keuzes onderbouwen.
- Je hebt de exclusive design principles gebruikt.

## Oplevering

Je levert een werkende versie op, gemaakt met HTML, CSS en JavaScript. Deze staat op Github. In een duidelijke readme documenteer en onderbouw je je ontwerpkeuzes. Je developmentgeschiedenis is terug te vinden op GitHub.

Je levert ook een *screen recording* met audio op van je fragment. Dit is een video van de definitieve versie, gemaakt van jouw browserscherm.

De beoordeling is mondeling en volgt [de rubric uit het beoordelingsformulier](web-typografie-beoordeling.pdf).

## Typografische restricties

Je *moet* een van deze twee opties kiezen, en je keuze moet je onderbouwen. In je readme staat een uitleg over je overwegingen om de ene of de andere restrictie te kiezen.

### Optie 1: Systeemfont

De eerste optie is dat je gebruik maakt van het zogenaamde *systeemfont* van degene die naar jouw werk kijkt. Dit font verschilt per operating system, en het verschilt soms zelfs per versie van het operating system. Het is ook aan te passen door de gebruiker zelf. 

Je hebt dus geen controle over welk lettertype er precies gebruikt wordt. Het levert dus een onzeker, en beperkt typografisch palet op. Je hebt geen *light* versies, of *extrabold*. En ook geen serif en sans-serif versie van dezelfde familie. In dit geval heb je alleen de beschikking over normal, **bold** en _italic_. Dit heeft natuurlijk ook zijn voordelen!

### Optie 2: Brenner

Je kan er ook voor kiezen om gebruik te maken van de complete Brenner familie. Dit is een zeer uitgebreid en uiterst flexibel font. [Hier kan je je verdiepen in dit font](https://www.typotheque.com/blog/brenner_an_unusual_typeface_family_with_distinct_voices). Als je kiest voor dit font dan heb je de beschikking over een *sans serif*, een *condensed*, een *serif*, een *monotype*, een *slab*, een *display* en een *script* versie. En veel van deze versies hebben varianten van *light* tot *bold*, en allemaal zowel *bold* als *italic*.

Met Brenner zijn er natuurlijk veel en veel meer mogelijkheden dan met systeemfonts. Dat kan zowel een voordeel als een nadeel zijn. 

Voor een overzicht, zie [de brenner.pdf](brenner.pdf).

## Het fragment

Ik heb een fragment voorbereid. Het gaat om twee scenes uit *Blade Runner 2049*. De captions staan in de HTML, en ze verschijnen in sync met de video. [Kijk maar](closed-captions/index.html).

### De captions

De captions staan in de html, in het bestand index.html. Je kan aan elke paragraaf eventueel een of meer classes toevoegen. Bijvoorbeeld `voice1` of `voice2 soft`. Classes voeg je handmatig toe in de html.

Met JavaScript worden er een paar dingen extra gedaan: 

- er wordt aan elke paragraaf een unieke class toegevoegd (`p0`, `p1`, etc)
- Elk woord wordt in een aparte `span` gezet. Hierdoor kan je elk woord apart stylen, en eventueel ook [na elkaar laten verschijnen](https://github.com/cmda-minor-vid/web-typography-18-19/blob/master/closed-captions/css.css#L41).

### Tijdens het afspelen

Tijdens het afspeelen wordt er een class `on` op de caption gezet als hij moet verschijnen, en een class `off` als hij klaar is. *Zowel class `on` als class `off` blijft op de caption staan!*

De timimg van de captions kan je aanpassen in [closed-captions/captions.js](closed-captions/captions.js).

Er verschijnen ook classes op de body op momenten dat er geluiden worden afgespeeld, zoals `sound1` en `sound2`. Je kan geluiden toevoegen in [closed-captions/sounds.js](closed-captions/sounds.js).

*let op,* de geluiden zijn niet compleet, dit zal je zelf moeten aanvullen.

## Een eigen fragment (afgeraden, uitgebreide onderbouwing is nodig)

Je kan er ook voor kiezen om een eigen, *beter* fragment te gebruiken. Dit wordt afgeraden. De tijd die je besteedt aan het zoeken naar dat fragment kan je beter besteden aan het werken aan de opdracht. Bovendien blijkt dat er vaak fragmenten worden gekozen die niet goed voldoen aan de opdracht. Als je een ander fragment kiest dan *moet* je dit goed onderbouwd voorleggen aan je docent. De deadline hiervoor is vrijdagochtend in de eerste week.

### Waar moet je op letten bij het kiezen van een eigen fragment.
Lees de opdracht nog eens goed door. Waar gaat het ook al weer precies om? 

Voor een goede onderbouwing van je keuze voor een ander fragment moet je deze vragen in elk geval beantwoorden:

- Welke informatie zit er in de audio die echt niet zichtbaar is?
- Welke rol speelt de audio in het fragment?
- Werkt de scene nog zonder geluid?
- Waarom is dit fragment beter dan het aangeboden fragment?

Je kan dan de nodige HTML en JavaScript genereren door gebruik te maken van [caption generator](https://cmda-minor-vid.github.io/web-typography-18-19/generator/) (in Google Chrome). 

Als je de closed captions wil bewerken dan kan je een tool zoals [Amber Script](https://www.amberscript.com/en) gebruiken. Daar kan je exporteren als `.srt`, en die kan je weer door de generator halen. -->